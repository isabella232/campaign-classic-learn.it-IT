---
source-git-commit: ae1cf371b4c761aba200c201b6b63414d7bafd6d
workflow-type: ht
translation-type: ht
source-wordcount: '431'
ht-degree: 100%

---
# Codice di condotta Adobe

## Il nostro impegno

Nell’interesse di promuovere un ambiente aperto e accogliente, noi contributori e manutentori ci impegniamo a rendere la partecipazione al nostro progetto e alla nostra comunità un’esperienza libera da molestie per tutti, indipendentemente da età, corporatura, disabilità, etnia, identità ed espressione di genere, livello di esperienza, nazionalità, aspetto personale, razza, religione o identità e orientamento sessuali.

## I nostri standard

Esempi di comportamenti che contribuiscono alla creazione di un ambiente positivo:

* L’uso di un linguaggio accogliente e inclusivo
* Il rispetto di diversi punti di vista ed esperienze
* Accettare con gratitudine le critiche costruttive
* Concentrarsi su ciò che è meglio per la comunità
* Mostrare empatia verso gli altri membri della comunità

Esempi di comportamenti inaccettabili da parte dei partecipanti includono:

* L’uso di linguaggio o immagini sessualizzate e attenzioni sessuali o avance indesiderate
* Comportamenti da troll, insulti/commenti offensivi e attacchi personali o politici
* Molestie in pubblico o in privato
* Pubblicazione di informazioni private altrui, ad esempio un indirizzo postale o elettronico, senza autorizzazione esplicita
* Altri comportamenti che potrebbero essere ragionevolmente considerati inappropriati in un contesto professionale

## Le nostre responsabilità

I manutentori dei progetti sono responsabili della chiarificazione degli standard di comportamento accettabili e sono tenuti ad adottare misure correttive adeguate ed eque in risposta a qualsiasi caso di comportamento inaccettabile.

I manutentori dei progetti hanno il diritto e la responsabilità di rimuovere, modificare o rifiutare commenti, commit, codice, modifiche dei wiki, issue e altri contributi non allineati al presente Codice di condotta, o di bannare in modo temporaneo o permanente qualsiasi collaboratore per altri comportamenti ritenuti inappropriati, minacciosi, offensivi o dannosi.

## Scopo

Il presente Codice di condotta si applica sia negli spazi del progetto che negli spazi pubblici quando un individuo rappresenta il progetto o la sua comunità. Esempi di rappresentanza di un progetto o della comunità includono l’uso di un indirizzo e-mail ufficiale del progetto, la pubblicazione tramite un account di social media ufficiale o la funzione di rappresentante designato ad un evento online o offline. La rappresentanza di un progetto può essere ulteriormente definita e chiarita dai manutentori del progetto.

## Applicazione

I casi di comportamento abusivo, molesto o altrimenti inaccettabile possono essere segnalati contattando il team del progetto all’indirizzo Grp-opensourceoffice@adobe.com. Tutti i reclami saranno esaminati e indagati e daranno luogo a una risposta ritenuta necessaria e adeguata alle circostanze. Il team del progetto è tenuto a mantenere la riservatezza della persona che ha segnalato il problema.
Ulteriori dettagli sulle politiche di applicazione specifiche possono essere pubblicati separatamente.

I manutentori del progetto che non seguono o non applicano il Codice di condotta in buona fede possono avere ripercussioni temporanee o permanenti determinate da altri membri della direzione del progetto.

## Attribuzione

Il presente Codice di condotta è adattato dal [Contributor Covenant](https://www.contributor-covenant.org/it), versione 1.4, disponibile all’indirizzo [https://www.contributor-covenant.org/it/version/1/4/code-of-conduct/](https://www.contributor-covenant.org/it/version/1/4/code-of-conduct/)
